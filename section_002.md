# Onderwerp en toepassingsgebied {#7F7D92CB}

IMRO is het informatiemodel voor het opstellen en uitwisselen van digitale plannen, visies en besluiten voor de ruimtelijke ordening (omgevingsinstrumenten). Het gaat hierbij om instrumenten zoals die voor de ruimtelijke ordening in de Wro en Wabo gedefinieerd zijn en op de verschillende administratieve niveaus gemaakt worden: gemeentelijk, provinciaal en nationaal. Belangrijk is dat het om RO instrumenten gaat en niet om bijvoorbeeld het weergeven van ruimtelijke thema’s in een bepaald willekeurig beleidsveld. Voor de toepassing van het model is dit van groot belang, immers de inhoud en terminologie die voorkomt en gebruikt wordt in RO instrumenten stelt specifieke eisen aan het model waarmee de inhoud vastgelegd moet worden.

Het informatiemodel is voor uitwisselen van omgevingsinstrumenten tussen organisaties in het veld van de ruimtelijke ordening en ook voor uitwisseling naar andere werkvelden. Dit betekent dat het gaat om informatie die voor verschillende partijen van belang is, vandaar de uitwisseling. Dit betekent ook dat als het niet meer om informatie gaat die door meerdere partijen gebruikt wordt, een codering via IMRO niet meer interessant is. Met andere woorden IMRO is geen model voor specifieke, geïsoleerde toepassing. Dergelijke modellen kunnen beter voor de specifieke toepassing zelf ontworpen worden. Een nationale standaard heeft dan immers niet veel zin.<br/>
