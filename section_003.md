# Relatie met bestaande normen en standaarden {#0BD58163}

IMRO verwijst naar en maakt gebruik van regels die uitgewerkt zijn in een aantal normen en standaarden. Normen die zijn vastgelegd op nationaal niveau bij het NEN, en standaarden en regels die binnen de sector van de ruimtelijke ordening worden toegepast.<br/>
## Standaarden in relatie tot het model {#5EA4F000}

NEN 3610:2011 Basismodel Geo-informatie. Termen, definities, relaties en algemene regels voor de uitwisseling van informatie over aan de aarde gerelateerde ruimtelijke objecten.

Belangrijk uitgangspunt is dat IMRO een toepassing is van het Basismodel Geo-informatie, dat vastgelegd is in de Nederlandse norm NEN 3610. Aspecten die hierin naar voor komen is dat IMRO moet voldoen aan de regels die in NEN 3610 uitgewerkt zijn en dat het moet passen in het framework van het model dat in NEN 3610 beschreven wordt. Voor een complete beschrijving van NEN 3610 wordt verwezen naar het normdocument NEN 3610:2011 Basismodel Geo-informatie.

In concrete zin betekent de relatie met NEN 3610 dat IMRO gebruik maakt van de klassen die in NEN 3610 gedefinieerd zijn om het aardoppervlak en de objecten die daarop en daarin voorkomen te beschrijven en aan elkaar te relateren. Dit hoeven niet alle objecten te zijn, maar alleen die welke voor de omgevingsinstrumenten relevant zijn. IMRO werkt dan voor die klassen een nader detail uit. NEN 3610 biedt daarnaast een set aan regels waaraan een afgeleid afgeleid model dient te voldoen. Waar van toepassing zijn deze regels toegepast.`

## Standaarden voor uitwisselingsformaat {#750580DA}

GML (Geography Markup Language) versie 3.2.1, Simple Features Profile 2.

In NEN 3610 wordt voor het uitwisselingsformaat van bestanden (het technische formaat voor uitwisseling) gerefereerd aan GML 3.2.1 Simple Features Profile 2. Voor IMRO geldt hiervoor dezelfde referentie. GML-SF2 is hiermee het aan IMRO gekoppelde uitwisselingsformaat van conform IMRO gemodelleerde bestanden. Voor IMRO is een XML/GML schema beschikbaar voor import en export van en naar GML bestanden. Zie <a href='#7F7DAEBA'>Hoofdstuk 11</a> voor verder detail over de gml specificaties.

## Richtlijnen voor toepassing IMRO {#7F7D92DE}

Voor de toepassing van IMRO wordt verwezen naar praktijkrichtlijnen. In deze richtlijnen wordt toegelicht hoe verschillende omgevingsinstrumenten conform IMRO gecodeerd moeten worden. De beschikbare praktijkrichtlijnen zijn:<br/>
<ul><li>PRBP2012: Praktijkrichtlijn Bestemmingsplannen</li>
<li>PRSV2012: Praktijkrichtlijn Structuurvisies</li>
<li>PRGB2012: Praktijkrichtlijn Gebiedsgerichte Besluiten</li>
<li>PRPV2012: Praktijkrichtlijn Provinciale Verordening</li>
<li>PRAMvB2012: Praktijkrichtlijn Algemene Maatregel van Bestuur</li>
</ul>

## Standaard voor objectgerichte teksten {#7F7D92E9}

Een belangrijk onderdeel van een IMRO bestand is de verwijzing van uit de geografie naar teksten over beleid, regels en toelichting die bij een gebied horen. Er zijn daarvoor twee elkaar uitsluitende manieren opgenomen. Verwijzing naar HTML bestanden of een verwijzing naar objectgerichte tekstbestanden (XML).

Voor de objectgerichte tekst bestanden is een informatiemodel voor objectgerichte planteksten en een<br/>
behorende praktijkrichtlijn opgesteld:<br/>
<ul><li>IMROPT2012: IMRO voor Planteksten;</li>
<li>PRPT2012: Praktijkrichtlijn voor Planteksten.</li>
</ul>

## Standaarden voor presentatie {#7F7D92F1}

De uitwisseling van de presentatie, kleuren, symbolen etc, is geen onderdeel van IMRO. Bij de uitwisseling van omgevingsinstrumenten is het in een aantal gevallen echter nodig dat er informatie gerelateerd aan de presentatie wordt meegegeven. Voorzieningen hiervoor zijn in het model opgenomen in de vorm van informatie voor labels en voor de koppeling van cartografische informatie.

Voor de presentatie van kaartbeelden van bestemmingsplannen wordt verwezen naar:<br/>
SVBP2012: Standaarden Vergelijkbare Bestemmingsplannen.

Ten behoeve van het attribuut cartografieInfo is een symboolcodelijst opgesteld die als separate bijlage naast deze standaard van toepassing is.

## Standaard voor kenbaarheid en toegankelijkheid {#7F7D92F9}

Voor het waarborgen van de vindbaarheid, raadpleegbaarheid en authenticiteit van omgevingsinstrumenten zijn regels opgesteld. Voor deze regels wordt verwezen naar:

STRI2012: Standaard Toegankelijkheid Ruimtelijke Instrumenten.

