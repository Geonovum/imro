# Termen, afkortingen en schema-presentatie {#6E0EB20B}

In dit hoofdstuk worden de begrippen toegelicht die gebruikt worden voor de beschrijving van de structuur van het model. Indien relevant is tussen haakjes ook het Engelstalige equivalent gegeven. De definities van elementen van het model worden gegeven in <a href='#06474D64'>Hoofdstuk 6</a>.<br/>
## Termen en definities {#22CD47DE}

<b>applicatieschema</b> (application schema)<br/>
informatiemodel dat wordt beschreven en toegepast

OPMERKING<br/>
IMRO is met UML beschreven in een applicatieschema.<br/>

<b>attribuut</b> (feature attribute)<br/>
kenmerk van een object<br/>

<b>attribuutwaarde</b> (value)<br/>
waarde die een attribuut aanneemt<br/>

<b>domein</b> (domain)<br/>
verzameling van waarden die een attribuut kan aannemen<br/>

<b>geo-informatie</b> (geo-information, geographic information)<br/>
gegevens met een directe of indirecte referentie naar een plaats op het aardoppervlak

OPMERKING<br/>
Geo-informatie is synoniem aan geografische informatie.<br/>

<b>geo-object</b> (geographic feature type of feature class)<br/>
abstractie van een fenomeen in de werkelijkheid dat direct of indirect geassocieerd is met een locatie relatief ten opzichte van het aardoppervlak<br/>

<b>georeferentie</b> (georeference)<br/>
locatie van een ruimtelijk object vastgelegd in een ruimtelijk referentiesysteem<br/>

<b>informatiemodel </b>(conceptual model / conceptual schema)<br/>
formele definitie van objecten, attributen, relaties en regels in een bepaald domein

OPMERKING<br/>
Domein is in dit verband: kennisgebied of activiteit gekarakteriseerd door een verzameling van concepten en begrippen<br/>

<b>interoperabiliteit </b>(interoperability)<br/>
mogelijkheid van verschillende autonome, heterogene eenheden, systemen of partijen om met elkaar te communiceren en interacteren<br/>

<b>instantie </b>(instance of occurrence)<br/>
benoemd, identificeerbaar object uit een objectklasse<br/>
(synoniem: object)<br/>

<b>objectklasse</b> (feature class)<br/>
verzameling van objecten met dezelfde eigenschappen<br/>

<b>metadata</b> (metadata)<br/>
gegevens over gegevens<br/>

<b>model</b> (model)<br/>
abstractie van de werkelijkheid<br/>

<b>object</b><br/>
instantie<br/>

<b>presentatie</b> (portrayal)<br/>
visualisatie van geografische informatie voor mensen<br/>

<b>representatie</b> (representation)<br/>
inhoudelijk vastleggen van de werkelijkheid<br/>

OPMERKING<br/>
Het informatiemodel is een representatie van de werkelijkheid.<br/>

<b>sectormodel</b><br/>
model voor beschrijving van de werkelijkheid binnen het domein van een sectoraal beleidsveld<br/>

<b>werkelijkheid</b> (universe of discourse)<br/>
beeld van de echte of hypothetische wereld die alles van belang omvat

## Afkortingen {#7F7D9345}

ISO    International Organization for Standardization<br/>
GIS    Geografisch Informatie Systeem<br/>
GML    Geography Markup Language<br/>
OCL    Object Constraint Language<br/>
OGC    Open Geospatial Consortium<br/>
OMG    Object Management Group<br/>
UML    Unified Modelling Language<br/>
URI    Uniform Resource Identifier (uit XML)<br/>
URL    Uniform Resource Locator<br/>
UUID    Universally Unique Resource Indentifier<br/>
XML    Extensible Markup Language<br/>
W3C    World Wide Web Consortium

## Schema-presentatie {#7F7D9353}

Voor het beschrijven van het model wordt gebruik gemaakt van de grafische modelleertaal UML (Unified Modelling Language). UML vindt zijn oorsprong in de objectoriëntatie en is door de Object Management Groep (OMG) ontwikkeld als een standaard voor het beschrijven van objectgeoriënteerde modellen. Het UML klassediagram is één van de mogelijkheden die UML biedt. Dit onderdeel wordt in dit document gebruikt voor het beschrijven van IMRO. In <a href='#7F7DAF04'>Bijlage 1</a> staat een beknopte samenvatting van de belangrijkste begrippen en notaties die gebruikt worden in een UML klassediagram.

